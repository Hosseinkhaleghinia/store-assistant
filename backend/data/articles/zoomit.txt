در مقاله‌ی پیش‌ رو با در نظر گرفتن پارامترهای تأثیرگذار بر تجربه‌ی کاربر، بهترین گوشی‌های بازار ایران را در بازه‌های قیمتی مختلف معرفی می‌کنیم.
با‌‌ توجه‌‌‌‌ به افزایش بی‌سابقه و افسارگسیخته‌ی قیمت گوشی‌ در چند سال گذشته در بازار ایران، این دستگاه مهم که بخش بزرگی از زندگی ما محسوب می‌شود، به کالایی لوکس تبدیل شده است؛ پس هنگام خرید گوشی جدید، باید بیش از گذشته وسواس به‌ خرج بدهیم و مدلی را انتخاب کنیم که بیشترین امکانات و بهترین تجربه را با قیمت مدنظر ارائه می‌دهد.

به‌طور کلی برای خرید گوشی هوشمند، گذشته‌ از کیفیت ساخت و طراحی ظاهری که در حس و تجربه‌ی استفاده از گوشی و مقاومت آن در برابر ضربات و فشار نقش مهمی دارد، باید به موارد زیر توجه داشت:

ابعاد و وزن: اندازه‌ی یک گوشی نقش مهمی در راحتی شما در استفاده از آن دارد. معمولاً خوش‌دست‌ترین گوشی‌ها قطر نمایشگر بین ۶٫۲ تا ۶٫۵ اینچ دارند، اما با توجه‌ به اینکه استقبال بیشتری از گوشی‌های با صفحه‌نمایش بزرگ‌تر می‌شود، بازار در اختیار مدل‌های غول‌پیکر قرار دارد. وزن یک گوشی نیز به اندازه آن، جنس بدنه و توزیع جرم بستگی دارد ولی به‌طور کلی گوشی‌های با وزن بین ۱۴۰ تا ۱۸۰ گرم برای افرادی ایدئال خواهد بود که به‌دنبال گزینه‌های سبک هستد.
صفحه‌نمایش: صفحه‌نمایش مهم‌ترین بخشی است که مستقیماً با تجربه‌ی استفاده از گوشی و تعامل بصری کاربر ارتباط دارد و باید به‌گونه‌ای باشد که در استفاده‌های طولانی‌مدت باعث خستگی چشم نشود. گوشی‌های با پنل IPS و وضوح Full-HD مناسب هستند اما دستگاه‌هایی با پنل OLED و نرخ نوسازی ۹۰ یا ۱۲۰ هرتز با استانداردهای HDR10 و Dolby Vision بهترین تجربه‌ی بصری را رقم می‌زنند.
پردازنده: اگرچه تعداد بی‌شماری از پردازنده‌های مختلف در گوشی‌های هوشمند وجود دارد، باید به‌سراغ مدلی بروید که پردازنده آن جهت انجام امور روزمره و خصوصاً چندوظیفگی، پاسخگو باشد. معمولاً سری Helio G9X و Dimensity از پردازنده‌های مدیاتک و سری Snapdragon 6 / 7 از پردازنده‌های کوالکام مناسب هستند.
ارتباطات بی‌سیم: با آنکه تقریباً تمامی گوشی‌های هوشمند بازار از فناوری 4G پشتیبانی می‌کنند اما در مواردی توجه به باندهای فرکانسی پشتیبانی‌شده اهمیت دارد. برخی از گوشی‌ها فاقد امکان تجمیع فرکانس بوده و در نتیجه نمی‌توانند از +4G یا 4.5G استفاده کنند. همچنین برخی برندها از جمله سامسونگ و شیائومی امکان استفاده از شبکه‌ی 5G در ایران را به‌وسیله به‌روزرسانی‌های نرم‌افزاری فراهم کرده‌اند.
رم و فضای ذخیره‌سازی: استاندارد رم و فضای ذخیره‌سازی نیز به‌اندازه‌ی توانایی پردازنده اهمیت دارد و اگر گوشی از حافظه‌های قدیمی استفاده کند به‌علت کم‌بودن سرعت خواندن و نوشتن، احتمال کندشدن گوشی یا تأخیر در پاسخگویی وجود خواهد داشت. بهتر است به‌سراغ مدل‌هایی با فضای ذخیره‌سازی UFS 2.1 و بالاتر یا NVMe بروید.
دوربین: بسیاری از سازندگان با استفاده از ماژول‌های دوربین متعدد، به خصوص در مدل‌های اقتصادی، و استفاده از سنسورهای با وضوح‌های چند ده مگاپیکسلی سعی در برتر نشان دادن گوشی خود دارند؛ اما کیفیت تصاویر به عواملی چون ابعاد و کیفیت سنسور، لنز و حتی نوع پردازنده دارد. امروزه شاهد استفاده از انواع ماژول‌های کم‌کیفیت و ناکارآمد عموماً دو مگاپیکسلی ماکرو و تشخیص عمق هستیم، بنابراین بهتر است توجه شما بیشتر به مشخصات دوربین اصلی (واید) گوشی و داشتن مواردی چون لرزشگیر اپتیکال معطوف شود.
باتری: امروزه اکثر گوشی‌های هوشمند از باتری‌های پرظرفیت بهره می‌برند. اما گوشی‌های با ظرفیت ۵۰۰۰ میلی‌آمپرساعت و بالاتر عمر باتری بهتری (معمولاً یک روز و بیشتر) دارند. ضمناً از جهت شارژ، گوشی‌هایی با پشتیبانی از توان شارژ ۲۰ وات به بالا مناسب هستند اما اگر می‌خواهید گوشی‌تان در زمان‌های سریع‌تر و زیر یک ساعت شارژ شود، به‌سراغ دستگاه‌هایی با توان شارژ بالای ۳۳ وات بروید. وجود آداپتور در جعبه نیز موضوع دیگری است که حین خرید به گوشی باید مدنظر داشته باشید.
اسپیکر و جک هدفون: گوشی‌های اقتصادی از اسپیکر مونو و کم‌حجم بهره می‌برند اما اگر موضوع صدا و کیفیت آن برایتان اهمیت دارد، به‌سراغ گوشی‌هایی با اسپیکر استریو بروید. ضمناً حذف جک هدفون باوجود آنکه به امری عادی در گوشی‌ها تبدیل شده اما همچنان از نکات حائر اهمیتی است که حین خرید گوشی باید به آن توجه داشت، به‌خصوص که سازندگان در گوشی‌های اقتصادی نیز چنین رویکردی را درپیش گرفته‌اند.
سیستم‌عامل: فارغ‌از تفاوت اندروید و iOS، نسخه سیستم‌عامل هم از نظر امنیت هم از نظر به‌روز بودن و داشتن آخرین امکانات نرم‌افزاری اهمیت دارد. درحال حاضر گوشی‌های اندرویدی مجهز به اندروید ۱۶ و اپل مجهز به iOS 26 به‌روزترین نسخه‌ی سیستم‌عامل را دارند؛ اما اگر در شرایطی به‌خاطر موارد دیگر مجبور به انتخاب گوشی قدیمی‌تر یا با نسخه اندروید پایین‌تر شدید، بهتر است به‌سراغ هیچ گوشی با نسخه اندروید قدیمی‌تر از ۱۳ نروید چراکه دیگر به روزرسانی دریافت نمی‌کنند.
قابلیت‌ها و امکانات: وجود حسگر اثرانگشت، اینفرارد جهت کنترل دستگاه‌های مختلف از راه‌دور، پشتیبانی از شارژ بی‌سیم و بی‌سیم معکوس، درگاه کارت حافظه، استاندارد مقاومت در برابر آب IP67/IP68 و یا سایر موارد دیگر از جمله امکاناتی هستند که برای هرگوشی ارزش افزوده ایجاد می‌کنند و توجه به آن‌ها در حین خرید ممکن است برای بسیاری از کاربران اهمیت داشته باشد.
در مقاله‌ی پیش‌ رو، می‌خواهیم بهترین گوشی‌های هوشمند را در بازه‌های قیمتی مختلف معرفی کنیم تا بتوانید بر‌‌‌اساس بودجه‌ی مدنظرتان، بهترین گوشی ممکن را بخرید؛ از بهترین گوشی‌های زیر ۱۰ میلیون تومان (گوشی‌های اقتصادی) تا بهترین گوشی‌های بالای ۸۰ میلیون تومان (گوشی‌های پرچم‌دار).

توجه کنید همه‌ی قیمت‌های نوشته‌شده براساس کمترین قیمت بازار برای مدل رجیسترشده است. افزون‌براین با‌‌‌ توجه‌‌‌ به تغییر زیاد قیمت در ایران، این مقاله هر ماه و طبق قیمت روز گوشی در بازار کشور، به‌روز می‌شود.
بهترین گوشی تا ۵ میلیون تومان
متاسفانه به‌علت افزایش نرخ ارز، گوشی هوشمند کارآمدی که بتوان با بودجه زیر ۵ میلیون تومان خریداری کرد وجود ندارد. در این بازه قیمتی تعداد محدودی از گوشی‌های هوشمند قدیمی یا از برندهای متفرقه دردسترس هستند ولی خرید آن‌ها را به‌شما توصیه نکرده و پیشنهاد می‌کنیم با افزایش بودجه سراغ گزینه‌های بهتر بروید.
بهترین گوشی تا ۱۰ میلیون تومان
ردمی A5 شیائومی 4G
6.88 اینچ
720x1640 پیکسل
32 مگاپیکسل
سلفی 8 مگاپیکسل
3/4/6 گیگابایت رم
Unisoc T7250
5200 میلی‌آمپر ساعت
شارژ سریع 15 وات
ردمی A5 ادامه‌دهنده راه محصولات اقتصادی سری A گوشی های شیائومی است که نمایشگر بزرگ‌تر ۶٫۸۸ اینچی IPS با نرخ نوسازی ۱۲۰ هرتز و وضوح HD دارد. بدنه از پلاستیک مقاوم ساخته شده و وزن آن حدود ۱۹۳ گرم است، طوری که با وجود نمایشگر بزرگ، گوشی راحت در دست جای می‌گیرد.
تراشه‌ی Unisoc T7250 همراه با ۴ یا ۶ گیگابایت رم LPDDR4X و ۱۲۸ یا ۲۵۶ گیگابایت حافظه‌ی ذخیره‌سازی قابل ارتقا با microSD، کارهای روزمره مثل اجرای شبکه‌های اجتماعی یا وب‌گردی را به‌راحتی انجام می‌دهد. گوشی شیائومی ردمی A5 4G به‌عنوان یک گوشی ارزان قیمت با باتری خوب از یک باتری حجیم ۵۲۰۰ میلی‌آمپرساعتی بهره می‌برد که در استفاده‌های معمول روزانه، به‌راحتی بیش از یک روز کاربر را همراهی می‌کند. به‌علاوه، پشتیبانی از شارژ سریع ۱۸ واتی و وجود شارژر سازگار درون جعبه، از دیگر نکات مثبت این گوشی به‌شمار می‌روند.
مشاهده توضیحات بیشتر
نکات مثبت
شارژدهی بسیار خوب باتری و بهتر از رقبای هم‌قیمت
پشتیبانی از کارت حافظه‌ی MicroSD
وجود جک ۳٫۵ میلی‌متری هدفون
شارژر ۱۸ واتی در جعبه‌ی گوشی
عملکرد روان نرم‌افزار
نکات منفی
سرعت پایین‌تر حافظه‌ی ذخیره‌سازی نسبت به رقبا
کیفیت پایین و غیررضایت‌بخش دوربین
ابعاد بزرگ و بدنه‌ی تخت و غیرارگونومیک
پردازنده‌ی گرافیکی ضعیف‌تر از رقبا
عملکرد نادرست حسگر نور محیطی
روشنایی حداکثری ناکافی نمایشگر

موتو E15 موتورولا
6.67 اینچ
720x1604 پیکسل
32 مگاپیکسل
سلفی 8 مگاپیکسل
2 گیگابایت رم
Helio G81 Extreme
5200 میلی‌آمپر ساعت
شارژ سریع 18 وات
موتو E15 از محصولات اقتصادی جدید موتورولا با مشخصاتی بسیار ارزنده با توجه به‌رده قیمتی خود است. این گوشی شاید از معدود مدل‌های بازار باشد که از دوربین سلفی پانچ هول به‌جای ناچ قطره‌ای استفاده می‌کند، بنابراین در بین ارزان‌ترین گوشی‌های بازار، ظاهر مدرن و به‌روزتری دارد. خود گوشی نیز از نظر کیفیت ساخت و متریال به‌کار رفته می‌تواند نظر بسیاری از افراد را جلب کند. به‌خصوص این‌که مانند محصولات بالارده، قابی با پوشش چرم مصنوعی برای محافظت از پشت گوشی استفاده کرده است.
گوشی با توجه به‌ابعاد ۶٫۶۷ اینچی‌اش، ۱۸۸ گرم وزن دارد که وزن سبکی برای این اندازه به‌حساب می‌آید. دو مورد از قابل‌توجه‌ترین و جذاب‌ترین امکانات این گوشی، اسپیکرهای استریو و باتری ۵۲۰۰ میلی‌آمپرساعتی هستند. عملکرد پردازشی تراشه‌ی Helio G81 Extreme نیز برای استفاده‌ی روزمره و کار با اپلیکیشن‌های پراستفاده از جمله پیام‌رسان‌ها، مرورگرها و شبکه‌های اجتماعی کفایت می‌کند اما ضعف بزرگ این گوشی در رم دو گیگابایتی‌اش است که ممکن است عملکرد دستگاه در خصوص چند وظیفگی و جابجایی بین برنامه‌ها را با مشکل روبرو کند، هرچند که موتورولا برای سبک‌کردن ظرفیت اشغال‌شده رم، نسخه‌ی سبک‌تر اندروید ۱۴ موسوم به Android Go را روی گوشی نصب کرده است.

گلکسی A07 سامسونگ 4G
6.7 اینچ
720x1600 پیکسل
50/2 مگاپیکسل
سلفی 8 مگاپیکسل
4/6/8 گیگابایت رم
Helio G99
5000 میلی‌آمپر ساعت
شارژ سریع 25 وات
گلکسی A07 4G سامسونگ که در شهریور ۱۴۰۴ به بازار عرضه شد، تلاشی برای بازتعریف استانداردهای رده اقتصادی است. نقطه اتکای اصلی این مدل، تعهد نرم‌افزاری بی‌سابقه شش ساله سامسونگ در این کلاس قیمتی محسوب می‌شود. در بخش عملکرد، این دستگاه با بهره‌گیری از یک تراشه توانمند موفق می‌شود در پردازش‌های محاسباتی، بسیاری از رقبای مستقیم خود را پشت سر بگذارد و در کنار دوام بالای باتری، تجربه‌ای قابل اتکا در کاربری‌های روزمره ارائه دهد.
البته در حالی که A07 در قدرت خام پردازشی می‌درخشد، در بخش‌هایی حیاتی مانند کیفیت نمایشگر (تفکیک‌پذیری و روشنایی) و تجربه صوتی، به وضوح ضعیف‌تر از برخی رقبا عمل می‌کند. کندی‌های مکرر در رابط کاربری (مخصوصاً در نسخه‌های با حافظه رم پایین) و نبود شارژر درون جعبه، ارزیابی نهایی ارزش خرید آن را به طور کامل به سلیقه نهایی کاربر واگذار می‌کند.
مشاهده توضیحات بیشتر
نکات مثبت
پشتیبانی نرم‌افزاری شش‌ساله
پردازنده سریع‌تر از رقبا
سرعت‌عمل قابل قبول در استفاده روزمره
وجود جک هدفون
نکات منفی
کیفیت پایین صفحه نمایش و روشنایی بسیار پایین
اسپیکرهای بی‌کیفیت و ضعیف
شارژدهی ناامیدکننده

بهترین گوشی تا ۱۵ میلیون تومان

گلکسی A16 سامسونگ 4G
6.7 اینچ
1080x2340 پیکسل
50/5/2 مگاپیکسل
سلفی 13 مگاپیکسل
4/6/8 گیگابایت رم
Helio G99
5000 میلی‌آمپر ساعت
شارژ سریع 25 وات
گلکسی A16 4G از نظر طراحی تفاوت زیادی با نسل گذشته‌اش ندارد و همان طراحی آشنای گوشی‌های سامسونگ را دنبال می‌کند؛ تنها تفاوت محسوس آن به افزایش ابعاد نمایشگر، ابعاد کلی گوشی و دریافت گواهی IP54 مربوط می‌شود که مقاومتی حداقلی را در برابر پاشش آب و نفوذ گردوغبار فراهم می‌آورد.
نمایشگر ۶٫۷ اینچی گلکسی A16 از نرخ نوسازی ۹۰ هرتز و وضوح Full HD پشتیبانی می‌کند و از نظر روشنایی و دقت رنگ نیز در سطح مطلوبی قرار می‌گیرد. اقتصادی سامسونگ از نظر نسخه‌ی پیش‌فرض نصب‌شده‌ی اندروید نیز تفاوتی با گذشته ندارد و اندروید ۱۴ را اجرا می‌کند؛ با این تفاوت که ۶ سال به‌روزرسانی سیستم‌عامل را ارائه می‌دهد.
مشاهده توضیحات بیشتر
نکات مثبت
طراحی جذاب و محکم با گواهی IP54
جدیدترین OneUI
شش به‌روزرسانی اصلی سیستم‌عامل
عملکرد خوب دوربین اصلی در عکس و فیلم
عمر باتری عالی
نکات منفی
نمایشگر نه چندان روشن و بدون پشتیبانی از ویدئو HDR
بدون تغییر خودکار نرخ نوسازی
بدون نمایشگر همیشه روشن
بدون بلندگوهای استریو
عملکرد متوسط
دوربین فوق عریض ۵ مگاپیکسلی بسیار ابتدایی
بدون فیلمبرداری 4K و بدون لرزشگیر ویدئو
سنسور مجاورت مجازی

ردمی 13 شیائومی 4G
6.79 اینچ
1080x2460 پیکسل
108/2 مگاپیکسل
سلفی 13 مگاپیکسل
6/8 گیگابایت رم
Helio G91 Ultra
5030 میلی‌آمپر ساعت
شارژ سریع 33 وات
ردمی ۱۳ گوشی میان‌رده‌ای است که از طراحی مدرن و مشخصات فنی مناسب بهره می‌برد. ردمی ۱۳ از نمایشگر ۶٫۷۹ اینچی از نوع IPS LCD با وضوح ۱۰۸۰ در ۲۴۶۰ پیکسل استفاده می‌کند که نرخ نوسازی ۹۰ هرتز و روشنایی ۵۵۰ نیتی را ارائه می‌دهد. در حالی که عموم گوشی‌های اقتصادی بدنه‌ی پلاستیکی دارند، ردمی ۱۳ با پنل پشتی شیشه‌ای، حس‌وحال یک گوشی باکیفیت را تداعی می‌کند و در این زمینه نسبت به رقیب خود، گلکسی A16 سامسونگ که از بدنه‌ی پلاستیکی استفاده می‌کند، برتری دارد.
در زمینه‌ی سخت‌افزار، ردمی ۱۳ از پردازنده‌ی مدیاتک هلیو G91 Ultra بهره می‌برد که تراشه‌ی قدرتمندی نیست اما به‌راحتی از پس کارهای روزمره و متداول برمی‌آید. ردمی ۱۳ در نسخه‌های ۱۲۸ و ۲۵۶ گیگابایتی با ۶ و ۸ گیگابایت رم عرضه می‌شود و اگر جزو آن‌دسته از کاربرانی باشید که برنامه‌های زیادی روی گوشی نصب می‌کنید، بهتر است به‌سراغ نسخه‌ی ۸-۲۵۶ گیگابایت آن بروید.
مشاهده توضیحات بیشتر
نکات مثبت
کیفیت ساخت خوب با گوریلا گلس در جلو و پشت شیشه‌ای
مدیریت خوب نرخ نوسازی با حالت‌های نرخ پایین
عملکرد عالی در عکاسی (سوژه‌های ثابت)
نکات منفی
نمایشگر به اندازه کافی روشن نیست
تک بلندگو و کیفیت نه چندان خوب
ژیروسکوپ و سنسور مجاورت مجازی
عملکرد ناکافی تراشه Helio G91 Ultra با لگ و کندی مکرر
حافظه کند eMMC
فیلمبرداری محدود به 1080p
اسپیکر مونو
دوربین بدون لرزش‌گیر الکترونیکی

پوکو M7 شیائومی 4G
6.9 اینچ
1080x2340 پیکسل
50 مگاپیکسل
سلفی 8 مگاپیکسل
6/8 گیگابایت رم
Snapdragon 685
7000 میلی‌آمپر ساعت
سیلیکون کربن
پوکو M7 پرو نسخه 4G که از نظر مشخصات دقیقا با نسخه 4G ردمی 15 مطابقت دارد، محصولی یکه‌تاز از نظر باتری و شارژدهی در بین گوشی‌های اقتصادی و ارزان قیمت است، چراکه این گوشی به منبع انرژی بزرگی به‌ظرفیت ۷۰۰۰ میلی‌آمپر ساعت دسترسی دارد که حداقل تا دو روز در استفاده‌ی عادی شما را از شارژ گوشی بی‌نیاز می‌کند و گزینه‌ی مناسبی برای افرادی چون طبیعت‌گردها، کوهنوردان یا اشخاصی چون رانندگان خودرو و راکبان موتور که بیشتر ساعات خود را به‌سیر و سفر می‌گذرانند، به‌حساب می‌آید.
با وجود این‌باتری شاید حتی بتوان در مواقع اضطراری برای شارژ وسایل جانبی یا گوشی‌های دیگر از این دستگاه استفاده کرد، با این‌حال نکته‌ی مهمی که در خصوص این گوشی وجود دارد، ابعاد بزرگ و وزن زیاد آن است که ممکن است برای هر کسی مناسب نباشد. پوکو M7 صفحه‌نمایش ۶٫۹ اینچ IPS با وضوح FHD و نرخ نوسازی ۱۴۴ هرتز دارد که برای محصولی با این قیمت نقطه قوت مهمی به‌حساب می‌آید. با این‌حال تراشه‌ی Snapdragon 685 چندان سریع و به‌روز به‌حساب نمی‌آید و ممکن است سرعت‌عمل گوشی در اجرای برنامه‌های روزمره و پرکاربرد تحت تاثیر قرار بگیرد.

بهترین گوشی تا ۲۰ میلیون تومان

گلکسی A26 سامسونگ
6.7 اینچ
1080x2340 پیکسل
50/8/2 مگاپیکسل
سلفی 13 مگاپیکسل
6/8 گیگابایت رم
Exynos 1380
5000 میلی‌آمپر ساعت
شارژ سریع 25 وات
سامسونگ گلکسی A26 با قاب شیشه‌ای گوریلا گلس ویکتوس پلاس و گواهی IP67 حالا گوشی اقتصادی ارزشمندتری شده است و به‌نوعی می‌توان آن‌را ارزان‌ترین گوشی سامسونگ با این گواهی و مقاوم در برابر آب تا عمق یک متری به‌مدت ۳۰ دقیقه به‌حساب آورد. به‌نسبت نسل قبل نیز این گوشی خوش‌ساخت‌تر شده و حس باکیفیت‌تری به‌کاربر منتقل می‌کند. کاهش ضخامت دستگاه را نیز می‌توان یکی از تغییرات مثبت در جهت بهترشدن تجربه‌ی در دست‌گرفتن گوشی تلقی کرد.
اندازه دستگاه نیز از ۶٫۵ به ۶٫۷ اینچ رسیده که خوشبختانه وزن گوشی از این افزایش اندازه تقریبا محفوظ مانده و تغییر محسوسی نداشته است. تراشه‌ی گوشی نیز به Exynos 1380 یعنی همان تراشه‌ی به‌کار رفته در Samsung A54 ارتقا پیدا کرده که طبق بررسی گلکسی A26 می‌تواند خاطر شما را از بابت اجرای بسیار روان برنامه‌ها، چندوظیفگی و حتی اجرای بازی‌های پرطرفدار آسوده کند. در مقابل این تغییرات مثبت، پسرفت‌ها و نقاط ضعفی به‌چشم می‌خورند؛ برای مثال اسپیکر استریو حذف شده و نمایشگر هم به‌خاطر بیشینه‌ روشنایی محدود برای کارکردن در محیط بیرون و زیر نور شدید شاید به‌اندازه‌ی رقبا خوانا نباشد.
مشاهده توضیحات بیشتر
نکات مثبت
بهبود کیفیت ساخت و استفاده از شیشه +Gorilla Glass Victus در قاب پشت
عملکرد رضایت‌بخش در استفاده روزمره
عملکرد بسیار خوب دوربین واید و اولتراواید
۶ سال آپدیت سیستم‌عامل
گواهی IP67 برای مقاومت در برابر آب
نکات منفی
حذف‌شدن اسپیکر استریو
روشنایی پایین نمایشگر
حذف جک هدفون

سی ام اف فون 1
6.67 اینچ
1080x2400 پیکسل
50/2 مگاپیکسل
سلفی 16 مگاپیکسل
6/8 گیگابایت رم
Dimensity 7300
5000 میلی‌آمپر ساعت
شارژ سریع 33 وات
سی‌ام‌اف برندی نوپا در عرصه‌ی تولید لوازم جانبی و گوشی‌های هوشمند است که در سال ۲۰۲۳ تاسیس شد. این برند که زیرمجموعه‌ی شرکت ناتینگ محسوب می‌شود نخستین گوشی هوشمندش یعنی CMF Phone 1 را چندی پیش روانه بازار کرد. تفاوت اصلی این مدل با گوشی‌های ناتینگ، قیمت به‌صرفه‌تر و طراحی انعطاف‌پذیر است. یعنی امکان شخصی‌سازی بدنه با استفاده‌از جایگاه‌ها و پیج‌هایی که تعبیه‌شده، برای کاربر فراهم شده است.
به‌این معنی‌که کاربر می‌تواند قاب این گوشی را تعویض کند یا قطعاتی مانند پایه نگه‌دارنده به‌آن متصل کند. خود گوشی از نظر سخت‌افزاری مشخصات خوبی را با توجه‌به جهش قیمت ارز و گران‌شدن بسیاری از گوشی‌های اقتصادی ارائه می‌دهد و سرانجام ارزش خرید پیدا کرده است. این گوشی از تراشه Dimensity 7300 قدرت می‌گیرد که عملکرد پردازشی و گرافیکی سریع‌تری از Exynos 1380 به‌کاررفته در گلکسی A35 به‌نمایش می‌گذارد.
مشاهده توضیحات بیشتر
نکات مثبت
نمایشگر OLED درخشان و پروضوح
دوربین ساده اما کارراه‌‌انداز
طراحی زیبا و منحصر‌به‌فرد
نرم‌افزار مینیمال و روان
شارژدهی طولانی
نکات منفی
پشتیبانی نرم‌افزاری ۲ساله
تراشه‌‌ی ضعیف‌تر از رقبا
کیفیت ساخت پایین

بهترین گوشی تا ۳۰ میلیون تومان

گلکسی A36 سامسونگ
6.7 اینچ
1080x2340 پیکسل
50/8/5 مگاپیکسل
سلفی 12 مگاپیکسل
6/8/12 گیگابایت رم
Snapdragon 6 Gen 3
5000 میلی‌آمپر ساعت
شارژ سریع 45 وات
گلکسی A36 در بخش طراحی تغییرات کوچک اما قابل‌توجهی را تجربه می‌کند که یکی از آن‌ها به کاهش وزن برمی‌گردد. با وجود شیشه‌ای بودن پنل پشتی، وزن گوشی حدود ۱۴ گرم کمتر شده که این موضوع به کاهش ۱٫۲ میلی‌متری ضخامت آن بازمی‌گردد. کپسولی‌‌شدن ماژول دوربین نیز تغییر مثبت دیگر میان‌رده‌ی سامسونگ است که ظاهر پشت گوشی را از یکنواختی خارج می‌کند.
در بخش جلوی گوشی شاهد نمایشگری ۶٫۷ اینچی از نوع OLED هستیم که نسبت به نسل گذشته‌ بخش بیشتری از نمایشگر را به‌خود اختصاص داده است. نمایشگر گلکسی A36 از نظر میزان روشنایی پیشرفت اندکی نسبت به قبل داشته است؛ اما رنگ‌های دقیق‌تری را نسبت به بسیاری از رقبایش به‌نمایش می‌گذارد.
مشاهده توضیحات بیشتر
نکات مثبت
بدنه‌ی خوش‌ساخت و باکیفیت
۶ سال آپدیت سیستم‌عامل
نمایشگر روشن و دقیق
نکات منفی
تراشه‌ی بسیار ضعیف‌تر از رقبای هم‌قیمت
پیشرفت حداقلی دوربین نسبت به گذشته
بدون پیشرفت عملکردی محسوس
برچسب قیمتی نامعقول

پوکو X7 شیائومی
6.67 اینچ
1220x2712 پیکسل
50/8/2 مگاپیکسل
سلفی 20 مگاپیکسل
8/12 گیگابایت رم
Dimensity 7300 Ultra
5110 میلی‌آمپر ساعت
شارژ سریع 45 وات
پوکو X7 دقیقا همان ردمی نوت ۱۴ پرو نسخه‌ی 5G است، با این تفاوت که از دوربین ۵۰ مگاپیکسلی به‌جای ۲۰۰ مگاپیکسلی استفاده می‌کند که این امر را می‌توان به‌پای پوکو بودن و دوربین‌محور نبودن این سری نوشت. در تمامی مشخصات ظاهری و فنی این دو محصول یکی هستند و درحال‌حاضر اختلاف قیمتی ۵ میلیون تومانی دارند؛ از جمله این‌که این گوشی گواهی IP68 برای مقاومت در برابر آب تا عمق ۱٫۵ متری و محافظت نمایشگر با Gorilla Glass Victus 2 را دارد.
این گوشی از معدود محصولات سری پوکو مجهز به نمایشگر با لبه‌های خمیده به‌حساب می‌آید. نمایشگری ۱۲ بیتی که با وضوح 1.5K، نرخ نوسازی ۱۲۰ هرتز و روشنایی ۲۰۰۰ نیتی طبق بررسی‌های زومیت، تجربه‌ی بصری را یک پله نسبت‌به گوشی‌های مشابه دیگر ارتقا داده است. اگرچه ممکن است دردسرهای نصب محافظ صفحه برای چنین نمایشگری را به‌دنبال داشته باشد. قلب تپنده این گوشی را Dimensity 7300 تشکیل می‌دهد که طبق تجریبات ما، پاسخگویی خوبی در اجرای روان رابط کاربری و اپلیکیشن‌ها از خود نشان می‌دهد اما شاید چندان برای اجرای بازی‌های سنگین مناسب نباشد.
مشاهده توضیحات بیشتر
نکات مثبت
ضدآب IP68، مقاومت بهبود یافته در برابر سقوط
مدل چرم سازگار با محیط زیست با طراحی برجسته
نمایشگر AMOLED عالی با وضوح بالا و دالبی ویژن
باتری با چگالی بالا و عملکرد بهبود یافته در دماهای زیر صفر
دوربین‌های قابل اعتماد در روز و شب
گزینه‌های اتصال غنی
نکات منفی
شارژ کندتر از X6
عمر باتری زیر حد متوسط برای مرور وب
عرضه نشدن با اندروید ۱۵ و HyperOS 2 (برخلاف X7 پرو)
لرزش‌گیر ویدئو هنگام راه رفتن چندان خوب نیست
سنسور مجاورت مجازی

بهترین گوشی تا ۴۰ میلیون تومان

پوکو X7 پرو شیائومی
6.67 اینچ
1220x2712 پیکسل
50/8 مگاپیکسل
سلفی 20 مگاپیکسل
8/12 گیگابایت رم
Dimensity 8400 Ultra
6000 میلی‌آمپر ساعت
سیلیکون کربن
پوکو X7 پرو Xiaomi، با ارتقا به‌پردازنده‌ی Dimensity 8400-Ultra آمده است تا دوباره به هر گوشی میان‌رده و حتی قاتل پرچمدار پاسخی کوبنده دهد. اگرچه پیشرفت‌های نسل قبل یعنی پوکو X6 پرو به‌اندازه‌ای بود که این گوشی را به‌کابوس بسیاری از رقبا تبدیل کرده بود؛ اما حالا افزون‌بر تراشه‌ای قدرتمندتر، به گواهی IP68 برای مقاومت در برابر آب تا عمق ۱٫۵ متری و باتری پرظرفیت‌تر ۶۰۰۰ میلی‌آمپرساعتی از نوع سیلیکون-کربن که جدیدترین فناوری باتری به‌حساب می‌آید، مجهز شده است تا هر گوشی دیگری فکر رقابت با X7 پرو را از سر خود بیرون کند. به‌لطف باتری حجیم، این گوشی در استفاده‌های روزمره بیش از ۱۲ ساعت شارژدهی دارد. گرچه از این نظر عملکرد درخشانی محسوب نمی‌شود، اما در مقایسه با نسل قبل و سایر مدل‌های شیائومی، در وضعیت بهتری به‌سر می‌برد.
تراشه‌ی این گوشی برای اجرای بازی‌های سنگین باز هم بهینه شده است و اکنون می‌تواند وضوح بازی‌ها را آپ‌اسکیل کند تا تجربه‌ی گیم‌پلی باکیفیت‌تری را ارائه دهد، ضمن این‌که عملکرد گیمینگ این گوشی همچنان مثل قبل پایدار و روان است. نمایشگر ۶٫۶۷ اینچی OLED این گوشی همان پنل ۱۲ بیتی با وضوح 1.5K دارد که روشنایی آن طبق اندازه‌گیری زومیت به ۲۸۵۰ نیت رسیده و دقت نمایش رنگ‌ها هم بهتر شده است. خود نمایشگر حالا با گوریلا گلس ویکتوس 7i محافظت می‌شود که تا دوبرابر مقاوم‌تر است و افزون‌براین‌که حساسیت و نرخ پاسخگویی لمسی آن هنگام بازی بیشتر شده است، با دست خیس می‌توان با گوشی کار کرد.
مشاهده توضیحات بیشتر
نکات مثبت
تراشه قدرتمند و پایدار
عملکرد قابل تحسین در بازی‌ها
صفحه‌نمایش درخشان با حساسیت و پاسخگویی بالا
گواهی IP68 برای مقاومت در برابر آب
باتری سیلیکون-کربن ۶۰۰۰ میلی‌آمپری با طول عمر بالاتر
نکات منفی
دوربین اولتراواید و سلفی ناکارآمد و دقیق‌نبودن رنگ عکس‌ها
بددست شدن گوشی نسبت‌به نسل قبل

سامسونگ گلکسی A56
6.7 اینچ
1080x2340 پیکسل
50/12/5 مگاپیکسل
سلفی 12 مگاپیکسل
8/12 گیگابایت رم
Exynos 1580
5000 میلی‌آمپر ساعت
شارژ سریع 45 وات
گوشی سامسونگ گلکسی A56؛ محبوب‌ترین میان‌رده بازار که حالا بسیار سبک‌تر (حتی سبک‌تر از A54) و البته نازک‌تر از نسل قبل شده است و ترکیب آن با فریم آلومینیومی و بدنه‌ی شیشه‌ای از گوریلا گلس ویکتوس پلاس حس‌وحال پریمیوم‌تری به‌کاربر منتقل می‌کند. یکی دیگر از تغییراتی‌ که در ظاهر این گوشی به‌چشم می‌خورد، به‌هم پیوستن ماژول‌های دوربین و شکل‌دادن یک ماژول کپسولی‌شکل واحد است که البته بیرو‌ن‌زدگی زیادی هم از بدنه دارد.
تغییرات باطنی سامسونگ آ56 از پیشرفت‌های اندک و ناچیز این گوشی خبر می‌دهند؛ برای مثال تراشه‌ی Exynos 1580 نسبت‌به قبل بهبود چشمگیری را تجربه نمی‌کند، البته GPU پیشرفت‌های خوبی داشته اما به‌اندازه‌ای نیست که بتوانیم A56 را رقیب گوشی‌های بسیار قدرتمندتر و گیمینگ‌محوری چون پوکو X7 پرو بدانیم. با این‌حال براساس بررسی گلکسی A56 این گوشی در استفاده‌های بی‌درنگ و بدون وقفه، جابجایی سریع بین برنامه‌ها و اجرای بازی‌های پرطرفدار با تنظیمات گرافیکی متوسط پاسخگویی و پایداری خوبی دارد.
مشاهده توضیحات بیشتر
نکات مثبت
نمایشگر OLED با رنگ‌های دقیق
عرضه با اندروید ۱۵ و One UI 7
بدنه باکیفیت و خوش‌دست
۶ سال پشتیبانی نرم‌افزاری
نکات منفی
قیمت نامعقول به‌نسبت میزان ارتقا
پیشرفت ناچیز عملکرد دوربین
تراشه‌ی ضعیف‌تر از رقبا
فقدان دوربین تله‌فوتو
قیمت و فروشندگان

بهترین گوشی تا ۵۰ میلیون تومان

گلکسی اس 24 اف ای سامسونگ
6.7 اینچ
1080x2340 پیکسل
50/12/8 مگاپیکسل
سلفی 10 مگاپیکسل
8 گیگابایت رم
Exynos 2400e
4700 میلی‌آمپر ساعت
شارژ سریع 25 وات
جدیدترین نسخه‌ی فن‌ادیشن سری S سامسونگ یعنی گلکسی S24 FE با تمرکز روی قابلیت‌های هوش مصنوعی و همچنین دریافت هفت سال به‌روزرسانی سیستم‌عامل معرفی شده تا کاربران بتوانند با قیمتی کمتر این ویژگی‌ها را تجربه کنند. امکانات هوش مصنوعی تنها شامل Galaxy AI نمی‌شود، بلکه به‌لطف تراشه چهار نانومتری Exynos 2400e نسخه‌ی آفلاین هوش مصنوعی گوگل یعنی Gemini Nano نیز دردسترس قرار داشته و می‌تواند برخی مدل‌های زبانی و بصری مبتنی‌بر دستگاه را بی‌نیاز از اینترنت پردازش کند.
براساس بررسی گلکسی S24 FE تفاوت تراشه Exynos 2400e با نسخه‌ی استاندارد تنها در کاسته‌شدن ۱۰۰ مگاهرتزی فرکانس هسته‌ی قدرتمند است تا گوشی عملکرد پایدارتری داشته و به‌خاطر باتری ۴۷۰۰ میلی‌آمپرساعتی و صفحه‌نمایش بزرگ‌تر، مصرف کمتری داشته باشد. بنابراین خریداران این گوشی همچنان از مزایای این تراشه مانند ProVisual Engine که بهبود کیفیت عکاسی به‌خصوص در شب را به‌ارمغان می‌آورد، بهره‌مند خواهند شد.
مشاهده توضیحات بیشتر
نکات مثبت
دسترسی کامل به Galaxy AI و بیشتر قابلیت‌های پرچمداران
تراشه بسیار قدرتمندتر از نسل قبل
صفحه‌نمایش روشن‌تر و دقیق‌تر
۷ سال به‌روزرسانی اندروید
عمر باتری طولانی‌تر
نکات منفی
داغی و افت عملکرد تراشه
پیشرفت نه چندان زیاد در عملکرد دوربین
طراحی ضعیف‌تر از رقبا و وزن نسبتا زیاد
رم ۸گیگابایتی ناکافی برای پرچم‌دار اندرویدی

پوکو F6 پرو شیائومی
6.67 اینچ
1440x3200 پیکسل
50/8/2 مگاپیکسل
سلفی 16 مگاپیکسل
12/16 گیگابایت رم
Snapdragon 8 Gen 2
5000 میلی‌آمپر ساعت
شارژ سریع 120 وات
پوکو F6 پرو، بهترین و قدرتمندترین عضو از محصولات پوکو در سال ۲۰۲۴ شناخته می‌شود و اصلا جای تعجب ندارد که تقریبا آن‌را یک‌گوشی پرچمدار به‌حساب آوریم. پرچمداری اقتصادی که از بدنه‌ی شیشه‌ای-آلومینومی استفاده می‌کند و قدرتش را تراشه‌ی Snapdragon 8 Gen 2 می‌گیرد تا دیگر حرف و حدیثی برای اجرای سنگین‌ترین بازی‌ها باقی نماند. البته مواردی چون دوربین معمولی، فقدان گواهی IP68 و شارژ بی‌سیم باعث می‌شود که نسبت‌به گوشی‌های پرچمدار با کاستی‌هایی دست و پنجه نرم‌ کند.
درهر صورت پوکو F6 پرو برای خوره‌های بازی، یکی از ارزان‌ترین و به‌صرفه‌ترین محصولات با تراشه‌ی پرچمدار به‌حساب می‌آید و نمایشگر ۶٫۶۷ اینچی OLED با وضوح 1440p و روشنایی خیره‌کننده‌ی ۴۰۰۰ نیت، تکمیل‌کننده‌ی یکی از بهترین تجربه‌های کاربری خواهد بود. این گوشی آداپتور ۱۲۰ واتی نیز در جعبه‌ی خود دارد که می‌تواند در ۲۰ دقیقه گوشی را کامل شارژ کند.
مشاهده توضیحات بیشتر
نکات مثبت
محتویات کامل جعبه
کیفیت ساخت عالی و طراحی ساده و کاربردی
نمایشگر OLED فوق‌العاده با پشتیبانی مثال‌زدنی از HDR
عملکرد عالی نرخ نوسازی بالای نمایشگر
سرعت شارژ بسیار بالا
اسپیکرهای استریوی بسیار باکیفیت
عملکرد عالی پردازنده پرچمدار (Snapdragon 8 Gen 2)
عملکرد کلی دوربین‌ها عالی است
نکات منفی
عمر باتری می‌توانست بهتر باشد
سنسور دوربین اولتراواید کمی قدیمی است
کیفیت فیلم‌برداری دوربین اولتراواید چشمگیر نیست

بهترین گوشی تا ۶۰ میلیون تومان

پوکو F7 شیائومی
پنل جلو و پشت گوشی موبایل پوکو F7 شیائومی سفید / Xiaomi Poco F7
گوشی موبایل پوکو F7 شیائومی در رنگ های مختلف / Xiaomi Poco F7
گوشی موبایل پوکو F7 شیائومی نقره ای / Xiaomi Poco F7
چینش دوربین گوشی موبایل پوکو F7 شیائومی نقره ای / Xiaomi Poco F7
صفحه نمایش گوشی موبایل پوکو F7 شیائومی / Xiaomi Poco F7
6.83 اینچ
1280x2772 پیکسل
50/8 مگاپیکسل
سلفی 20 مگاپیکسل
12 گیگابایت رم
Snapdragon 8s Gen 4
6500 میلی‌آمپر ساعت
سیلیکون کربن
سری پوکو F از زمان معرفی‌به بازار تاکنون در هر نسل لرزه به‌تن رقبا انداخته است. حالا هفتمین نسل از این گوشی با طراحی آینده‌نگرانه و عملکردی در سطح پرچم‌داران وارد بازار شده و در سه رنگ مشکی، سفید و نسخه‌ی خاص Cyber Silver عرضه می‌شود. در بدنه‌ی دستگاه از فریم آلومینیومی تراش‌خورده استفاده شده که پنل شیشه‌ای پشتی و نمایشگر را احاطه می‌کند. نسخه‌ی Cyber Silver با طراحی مدرن، جلوه‌ای منحصربه‌فرد به دستگاه بخشیده است. افزون بر این، پوکو F7 دارای استاندارد IP68 است و طبق اعلام شرکت، تا ۷۰ کیلوگرم فشار را نیز تحمل می‌تواند تحمل کند.
تراشه‌ی اسنپدراگون 8s نسل ۴ به‌کار رفته در این گوشی، نسبت به نسل قبل تا ۳۰ درصد سریع‌تر شده و عملکردی در حد و اندازه تراشه Snapdragon 8 Gen 3 ارائه می‌دهد. سیستم خنک‌کننده‌ی سه‌بعدی IceLoop با مساحت ۶۰۰۰ میلی‌متر مربع، که بزرگ‌ترین سیستم خنک‌کننده در میان گوشی‌های پوکو محسوب می‌شود، عملکرد پردازنده‌ی F7 را در فشارهای سنگین حفظ می‌کند. شیائومی ادعا می‌کند این گوشی با بهره‌گیری از موتور گرافیکی WildBoost 4.0، حتی بازی‌هایی مانند Genshin Impact را با نرخ ۱۲۰ فریم‌برثانیه اجرا می‌کند.

بهترین گوشی تا ۷۰ میلیون تومان

گلکسی اس 25 اف ای سامسونگ
6.7 اینچ
1080x2340 پیکسل
50/12/8 مگاپیکسل
سلفی 12 مگاپیکسل
8 گیگابایت رم
Exynos 2400
4900 میلی‌آمپر ساعت
لیتیوم پلیمری
گلکسی S25 FE را شاید بتوان کم‌فروغ‌ترین فن‌ادیشن سامسونگ طی سال‌های اخیر به‌حساب آورد. از نظر سخت‌افزاری این گوشی کمترین تغییرات را نسبت‌به نسل گذشته تجربه می‌کند به‌طوری‌که حتی می‌توان جابجایی از تراشه Exynos 2400e به 2400 عادی را نادیده گرفت؛ تراشه‌ای که در نسخه‌های پایه و پلاس گلکسی S24 استفاده شد. کره‌ای‌ها حتی تمایلی برای به‌کاربردن Exynos 2500 از خود نشان نداده‌اند با این‌حال اذعان کرده‌اند برای عملکرد بهینه‌تر و پایدارتر، محفظه‌ی بخار را تا ۱۰ درصد بزرگ‌تر کرده‌اند که خوشبختانه نتیجه داده و سرانجام با ناپایداری و افت عملکرد خداحافظی می‌کند
از تغییری که بیشتر از همه به‌چشم می‌آید، می‌توان به افزایش ظرفیت باتری از ۴۷۰۰ به ۴۹۰۰ میلی‌آمپر ساعت و پشتیبانی از شارژ سریع ۴۵ وات اشاره کرد که تاثیر چشم‌گیری در بهبود شارژدهی نداشته است. گفتنی‌است که این باتری همچنان لیتیوم-یونی است. حتی دوربین‌های تله‌فوتو و اولتراواید از نسخه‌ی ابتدایی سری FE بدون تغییر مانده‌اند. اگرچه وسعت تغییرات کم بوده اما فن‌ادیشن جدید سامسونگ حالا بیشتر از هر زمان دیگری به‌خانواده پرچمداران سری S نزدیک‌تر شده تا حداقل از نظر ظاهری جذاب‌تر و خوش‌ساخت‌تر از قبل به‌نظر بیاید. برای مثال حاشیه‌های اطراف بازهم باریک‌تر شده‌اند و ضخامت و وزن دستگاه نیز کاهش قابل توجهی داشته است.
مشاهده توضیحات بیشتر
نکات مثبت
نازک و سبک‌شدن بدنه و بهبود کیفیت ساخت
تراشه‌ی قدرتمند با پایداری عملکرد مناسب
اجرای اندروید ۱۶ با تمامی قابلیت‌های هوش مصنوعی و ۷ سال آپدیت سیستم‌عامل
اسپیکرهای باکیفیت
نکات منفی
تغییر نکردن دوربین‌ها بعد از سه‌سال
شارژدهی متوسط
فقدان مدل ۱۲ گیگابایت رم

پوکو F7 پرو شیائومی
6.67 اینچ
1440x3200 پیکسل
50/8 مگاپیکسل
سلفی 20 مگاپیکسل
12 گیگابایت رم
Snapdragon 8 Gen 3
6000 میلی‌آمپر ساعت
شارژ سریع 90 وات
پوکو اف ۷ پرو که در فروردین‌ماه ۱۴۰۴ معرفی شد، استراتژی پوکو در عرضه‌ی «قاتل پرچمدار» را با تمرکز بر ارتقاهای کلیدی ادامه می‌دهد. این گوشی شیائومی پیشرفت‌های محسوسی نسبت به نسل قبل تجربه کرده است؛ مهم‌ترین آن‌ها شامل کسب گواهی IP68 برای مقاومت در برابر آب و ارتقاء قابل توجه در بخش قدرت پردازشی است. تمرکز اصلی F7 پرو بر ارائه‌ی یک پکیج قدرتمند، شامل نمایشگر 2K بسیار باکیفیت و باتری حجیم است که آن را به گزینه‌ای جدی در بازار تبدیل می‌کند.
با این حال، ضعف اصلی دستگاه در سیستم دوربین‌های جانبی (عملکرد متوسط اولتراواید و سلفی) و حذف شارژ بی‌سیم خلاصه می‌شود. در قیاس با رقبای مستقیم خود در این بازه قیمتی، F7 پرو در قدرت پردازشی خام و شارژدهی باتری برتری محسوسی دارد، اما در انعطاف‌پذیری عکاسی و امکانات جانبی رقابت را واگذار می‌کند.

شیائومی 14T پرو
6.67 اینچ
1220x2712 پیکسل
50/50/12 مگاپیکسل
سلفی 32 مگاپیکسل
12/16 گیگابایت رم
Dimensity 9300+
5000 میلی‌آمپر ساعت
لیتیوم پلیمری
شیائومی 14T پرو برخلاف برادر کوچک‌ترش امسال پیشرفت‌های چشمگیری داشته است. گوشی شیائومی اکنون یکی از ارزشمند‌ترین شبه‌پرچمدارهای بازار به‌حساب می‌آید که دست‌کمی از گوشی‌های پرچمدار ندارد. شاسی و فریم گوشی از پلاستیک به آلومینیوم گرید ۶ ارتقا پیدا کرده که افزون‌بر لوکس‌بودن دوام و مقاومت این گوشی را افزایش داده است. حاشیه‌های اطراف نمایشگر نیز بسیار باریک‌تر شده‌اند.
نمایشگر OLED گوشی با رزولوشن ۱۲۲۰ در ۲۷۱۲ پیکسل و نرخ نوسازی ۱۴۴ هرتز، ۶۸ میلیارد رنگ‌را به‌تصویر می‌کشد و روشنایی‌اش به‌بیش‌از ۴۰۰۰ نیت می‌رسد. همچنین تراشه‌ی پرچمدار Dimensity 9300 پلاس قدرت فوق‌العاده‌ی خود را در این گوشی از نظر روان‌بودن، پایداری و نیز تجربه‌ی گیمینگ عالی به‌نمایش می‌گذارد. از دیگر تغییرات شیائومی 14T پرو می‌توان به پشتیبانی از شارژ بی‌سیم ۵۰ واتی اشاره کرد که یکی از کمبود‌های بزرگ این سری را برطرف می‌کند. در کنار شارژ بی‌سیم می‌توان از آداپتور ۱۲۰ واتی برای شارژ باتری ۵,۰۰۰ میلی‌آمپرساعتی آن استفاده کرد که خوشبختانه در بازار ایران داخل جعبه ارائه می‌شود.
مشاهده توضیحات بیشتر
نکات مثبت
فریم آلومینیومی و کیفیت ساخت عالی
تراشه بسیار قدرتمند و پایدار
پشتیبانی‌از شارژ سیمی و بی‌سیم پرسرعت
صفحه‌نمایش با کیفیت و درخشان
عملکرد قابل تحسین در عکاسی (دوربین‌های پشت)
قابلیت‌های جدید در رابط کاربری HyperOS
نکات منفی
گرم‌شدن بدنه‌ی گوشی در استفاده‌ی طولانی مدت
استاندارد قدیمی پورت USB
عملکرد نه‌چندان خوب دوربین سلفی

هترین گوشی تا ۸۰ میلیون تومان

آنر 400 پرو نسخه گلوبال
6.7 اینچ
1280x2800 پیکسل
200/50/12 مگاپیکسل
سلفی 50/2 مگاپیکسل
12 گیگابایت رم
Snapdragon 8 Gen 3
6000 میلی‌آمپر ساعت
سیلیکون کربن
آنر ۴۰۰ پرو، گوشی پریمیوم آنر در سال ۲۰۲۵ است که بعد از سری مجیک، بالارده‌ترین گوشی‌های این شرکت به‌حساب می‌آید. با‌صرف‌نظر کردن از فریم پلاستیکی، این گوشی با قاب شیشه‌ای و گواهی IP69 محصول خوش‌ساخت و بسیار مقاومی به‌حساب می‌آید. نه تنها از نظر کیفیت ساخت، بلکه در سخت‌افزار نیز این گوشی سعی‌کرده تا یکی از کامل‌ترین‌ها باشد. از استفاده از تراشه‌ی Snapdragon 8 Gen 3 گرفته تا مجموعه دوربین‌های کارآمد و باکیفیتی متشکل از دوربین واید ۲۰۰ مگاپیکسلی و دوربین تله‌فوتو ۵۰ مگاپیکسلی با حسگری بزرگ و لنزی که بزرگ‌نمایی اپتیکال سه‌برابری ارائه می‌دهد.
باتری ۶۰۰۰ میلی‌آمپرساعتی سیلیکون کربن دستگاه که قابلیت شارژ ۱۰۰ واتی سیمی و ۵۰ واتی بی‌سیم را دارد، شارژدهی طولانی‌مدت این گوشی در استفاده‌های روزمره را تضمین می‌کند. به‌گفته‌ی آنر، نمایشگر ۶٫۷ اینچی OLED گوشی می‌تواند به‌روشنایی بسیار خیره‌کننده‌ی ۵۰۰۰ نیت دست یابد. این گوشی از دو دوربین در حفره‌ی کپسولی شکل نمایشگر میزبانی می‌کند که یکی به‌دوربین عکاسی ۵۰ مگاپیکسلی و دیگری به تشخیص عمق ۲ مگاپیکسلی تعلق دارد. یکی دیگر از نکات قابل توجه در خصوص این گوشی پشتیبانی نرم‌افزاری طولانی‌مدت آن است که برای دریافت ۶ نسخه‌ی بعدی اندروید و رابط کاربری MagicOS برنامه‌ریزی شده است.

بهترین گوشی تا ۱۰۰ میلیون تومان

وان پلاس 13
6.82 اینچ
1440x3168 پیکسل
50/50/50 مگاپیکسل
سلفی 32 مگاپیکسل
12/16/24 گیگابایت رم
Snapdragon 8 Elite
6000 میلی‌آمپر ساعت
سیلیکون کربن
وان پلاس ۱۳ یکی دیگر از پرچمداران قدرت‌گرفته از تراشه Snapdragon 8 Elite است. ترکیب فریم آلومینیومی نازک‌تر از پرچمداران دیگر با بدنه‌ی شیشه‌ای مات و انحنای دورتادور نمایشگر این گوشی جدا از پریمیوم‌بودن حس متفاوت و خوشایندتری را به‌کاربر انتقال می‌دهد. البته وان پلاس مدلی با بدنه‌ی چرم مصنوعی را نیز تولید می‌کند. این گوشی گواهی IP69 را نیز اخذ کرده که بالاترین گواهی از نظر مقاومت در برابر عوامل خارجی محسوب شده و از قرص و محکم بودن بدنه به‌راحتی می‌توان به این موضوع پی برد.
نمایشگر ۶٫۸۲ اینچی QHD این گوشی با فناوری LTPO 4.1 اکنون نرخ نوسازی را با حساسیت و سرعت بیشتری به‌صورت تطبیقی از یک تا ۱۲۰ هرتز تغییر می‌دهد و با لایه‌ی سرامیکی به‌جای گوریلا گلس محافظت می‌شود. این گوشی به‌لطف باتری ۶۰۰۰ میلی‌آمپرساعتی لیتیوم-سیلیکونی و مصرف بهینه‌ی تراشه می‌تواند تا بیش‌از ۳۰ درصد نسبت‌به گوشی‌های هم‌رده خود شارژ نگه دارد.
مشاهده توضیحات بیشتر
نکات مثبت
باتری ۶۰۰۰ میلی‌آمپرساعتی با شارژدهی عالی
آداپتور ۱۰۰واتی با سرعت شارژ بسیار بالا
عملکرد پایدار و فوق‌العاده سریع
تجربه عکاسی مطلوب
گواهی IP69 و IP68
نکات منفی
فیلم‌برداری ضعیف‌تر از رقبا
روشنایی نمایشگر، پایین‌تر از رقبا
پشتیبانی نرم‌افزاری کوتاه‌تر از رقبا

بهترین گوشی بالای ۱۰۰ میلیون تومان

شیائومی 15 اولترا
6.73 اینچ
1440x3200 پیکسل
50/50/50/200 مگاپیکسل
سلفی 32 مگاپیکسل
12/16 گیگابایت رم
Snapdragon 8 Elite
5410 میلی‌آمپر ساعت
سیلیکون کربن
شیائومی ۱۵ اولترا در قامت یک پرچمدار تمام‌عیار، هویت خود را بر پایه‌ی یک مجموعه‌ی دوربین حرفه‌ای و قدرتمند بنا کرده که با همکاری مهندسان لایکا توسعه یافته است. این دستگاه که در اسفندماه ۱۴۰۳ روانه بازار شده، تمرکز اصلی خود را در ارائه‌ی تجربه‌ای در سطح دوربین‌های عکاسی حرفه‌ای، به‌ویژه در نور روز و در سناریوهای همراه با بزرگنمایی قرار داده است؛ جایی که حسگر اصلی بزرگ و لنزهای تله‌فوتوی پیشرفته‌ی آن، جزئیاتی استثنایی و کیفیتی کم‌نظیر را به نمایش می‌گذارند.
برای تکمیل تجربه‌ی عکاسی، شیائومی گوشی ۱۵ اولترا را به بهترین‌های بازار مجهز کرده است: یک نمایشگر فوق‌العاده روشن برای مشاهده‌ی دقیق تصاویر، قدرتمندترین تراشه‌ی پردازشی برای پردازش سریع عکس‌ها و ویدیوها و یک باتری با دوام و سرعت شارژ بسیار بالا که خیال کاربر را از بابت استفاده‌ی طولانی‌مدت در یک روز عکاسی راحت می‌کند.
مشاهده توضیحات بیشتر
نکات مثبت
فیلم‌برداری باکیفیت و ضبط ویدیوهای دالبی‌ویژن با تمام دوربین‌ها
عملکرد بسیار خوب دوربین‌ها در زمینه‌ی جزئیات، کنتراست و HDR
سخت‌افزار
اسپیکرهای استریو با صدای شفاف و رسا
نمایشگر HDR سریع و بسیار پرنور
شارژدهی بسیار خوب
نکات منفی
پشتیبانی نرم‌افزاری ۴ساله مقابل ۶-۷ساله‌ی رقبا
داغ‌شدن دستگاه در استفاده‌های سنگین
عملکرد ناامیدکننده‌ی دوربین‌ها در شب
طراحی سنگین و بددست
قیمت نجومی

آنر مجیک 7 پرو
6.8 اینچ
1280x2800 پیکسل
50/50/200 مگاپیکسل
سلفی 50 مگاپیکسل
12/16 گیگابایت رم
Snapdragon 8 Elite
5270 میلی‌آمپر ساعت
سیلیکون کربن
گوشی Honor Magic 7 Pro به نمایشگر اولد ۶٫۸ اینچی با لبه‌های نسبتا خمیده مجهز شده است. وضوح این نمایشگر به ۱۲۸۰ پیکسل در ۲۸۰۰ پیکسل می‌رسد و می‌تواند حداکثر به روشنایی خیره‌کننده‌ی ۵۰۰۰ نیتی دست یابد. به‌منظور استحکام بخشیدن به نمایشگر مجیک ۷ پرو،‌ آنر از محافظ NanoCrystal Shield روی آن استفاده می‌کند که نسبت به محافظ‌های رایج تا ده برابر نسبت به سقوط و خط‌وخش مقاوم‌تر است.
این گوشی از تراشه‌ی پرچمدار اسنپدراگون ۸ الیت قدرت می‌گیرد که با لیتوگرافی سه نانومتری نسل دوم TSMC ساخته شده است. تراشه‌ی قدرتمند کوالکام از دو هسته‌ی اصلی با فرکانس ۴٫۳۲ گیگاهرتز و ۶ هسته‌ی قدرتمند با فرکانس ۳٫۵۳ گیگاهرتز بهره می‌برد. پردازنده‌ی گرافیکی Adreno 830 اجرای بازی‌ها را تا ۴۰ درصد بهبود می‌بخشد. کوالکام در این تراشه پردازنده‌ی سیگنال و تصویر (ISP) را به‌طور کامل باز طراحی کرده است. این تراشه اکنون توانایی پردازش تصویر در حالت خام را دارد که نتایج با کیفیت‌تری در اصلاح خودکار تنظیمات مانند وایت بالانس و نوردهی دارد.
مشاهده توضیحات بیشتر
نکات مثبت
طراحی با استاندارد IP69
نمایشگر LTPO OLED پیشرفته با دالبی ویژن
شارژ بسیار سریع
بازگشایی قفل با چهره سه‌بعدی و سلفی‌های عالی
عملکرد پایدار و درجه یک
بلندی صدای بلندگوها بیش از اکثر رقبا
سیستم دوربین توانمند در مجموع
وای‌فای ۷، پشتیبانی از eSIM و بلستر IR
نکات منفی
باتری کوچک‌تر و بدون شارژر در نسخه اروپا
خروجی پیش‌فرض عکس دوربین تله‌فوتو بهینه نیست

سامسونگ گلکسی اس 25 اولترا
6.9 اینچ
1440x3120 پیکسل
200/50/50/10 مگاپیکسل
سلفی 12 مگاپیکسل
12 گیگابایت رم
Snapdragon 8 Elite
5000 میلی‌آمپر ساعت
لیتیوم یونی
گلکسی S25 اولترا پرچمدار جدید سامسونگ، از تراشه‌ی ۸ هسته‌ای Snapdragon 8 Elite استفاده می‌کند که با لیتوگرافی ۳ نانومتری تولید شده است. گوشی سامسونگ در تمامی کانفیگ‌ها از ۱۲ گیگابایت رم استفاده می‌کند و برای اجرای سنگین‌ترین بازی‌ها و نرم‌افزارها در بالاترین تنظیمات گرافیکی آماده است. صفحه‌نمایش گوشی سامسونگ از وضوح ۱۴۴۰ در ۳۱۲۰ پیکسل و نرخ نوسازی ۱۲۰ هرتز بهره می‌برد و روشنایی آن در بالاترین حد به ۲۶۰۰ نیت می‌رسد.
دوربین پرچمدار سامسونگ در دنیای گوشی‌های موبایل حرف‌های زیادی برای گفتن دارد. دوربین اصلی ۲۰۰ مگاپیکسلی، دوربین اولتراواید ۵۰ مگاپیکسلی و دو دوربین تله‌فوتو با بزرگ‌نمایی اپتیکال ۳ و ۵ برابری، دوربین‌های S25 اولترا را تشکیل می‌دهند. باتری گوشی ۵۰۰۰ میلی‌آمپرساعتی است و با شارژرهای ۴۵ واتی در کمتر از نیم ساعت حدود ۶۵ درصد شارژ می‌شود. برای مشاهده‌ی تست‌های بیشتر و بررسی عمیق زومیت، توصیه می‌کنیم مقاله بررسی گلکسی S25 اولترا و مقایسه مستقیم کیفیت عکس‌های آن با اس ۲۴ اولترا و اس ۲۳ اولترا را ازدست ندهید.
مشاهده توضیحات بیشتر
نکات مثبت
پیشرفت چشمگیر عملکرد با اسنپدراگون ۸ الیت
طراحی چشم‌نوازتر با گوشه‌های گرد و فریم تخت
تجربه‌ی لذت‌بخش و چشم‌نواز One UI 7
باریک‌تر، کم‌عرض‌تر و سبک‌تر از قبل
فیلم‌برداری ۱۰بیتی HDR و LOG
شارژدهی بسیار خوب
نکات منفی
حذف قابلیت‌های بلوتوثی قلم S Pen
پیشرفت جزئی و نامحسوس تجربه‌ی عکاسی
افت محسوس عملکرد در پردازش‌های سنگین
ادامه‌ی استفاده از نمایشگر ۸بیتی با روشنایی کمتر از رقبا

آیفون 17 پرو مکس اپل
6.9 اینچ
1320x2868 پیکسل
48/48/48 مگاپیکسل
سلفی 18 مگاپیکسل
12 گیگابایت رم
Apple A19 Pro
4832 میلی‌آمپر ساعت
لیتیوم‌ یونی
آیفون ۱۷ پرو مکس نمایانگر تغییر مسیر اساسی و بحث‌برانگیزی در فلسفه‌ی طراحی اپل است؛ زیبایی‌شناسی و حس لوکس‌بودن که همواره از مشخصه‌های اصلی آیفون‌های پرچمدار بود، فدای اهداف مهندسی شده؛ بدنه‌ی یکپارچه‌ی آلومینیومی، حس پریمیوم تیتانیوم نسل قبل را انتقال نمی‌دهد و طراحی ماژول دوربین موسوم، ظاهری ناآشنا و غیرمتعارف به دستگاه بخشیده که هویت بصری محصولات اپل را به چالش می‌کشد.
مصالحه‌ی اپل در طراحی، راه را برای جهش عملکردی بی‌نظیری هموار کرده؛ آیفون ۱۷ پرو به‌لطف تراشه‌ی قدرتمند A19 Pro و سیستم خنک‌کننده‌ی «محفظه‌ی بخار» و ضریب انتقال حرارت فوق‌العاده بالای آلومینیوم، پایداری عملکرد بسیار خوبی دارد و کمتر از گذشته داغ می‌کند. باتری در نسخه‌ی eSIM آیفون ۱۷ پرومکس، از مرز ۵۰۰۰ میلی‌آمپرساعت عبور کرده است و رکوردهای شارژدهی را جابه‌جا می‌کند.
مشاهده توضیحات بیشتر
نکات مثبت
شارژدهی عالی
افزایش سرعت شارژدهی به ۴۰ وات
نمایشگر HDR با تجربه‌ی بصری حیرت‌انگیز
دوربین سلفی مربعی باکیفیت و بسیار کاربردی
فیلم‌برداری عالی با انبوهی از قابلیت‌های حرفه‌ای
تجربه‌ی عکاسی پایدار و قابل اتکا؛ اما نه بی‌رقیب
عملکرد پایدار و دمای متعادل در پردازش‌های سنگین
نکات منفی
طراحی بسیار بحث‌برانگیز
قیمت فضایی در بازار ایران
وجود رقبایی با دوربین تله‌فوتوی کارآمدتر
حس‌وحال آلومینیوم به‌اندازه‌ی تیتانیوم پریمیوم نیست